# Retrospektiivitekniikat

Retrospektiivejä varten on kehitelty monenlaisia tekniikoita. Kaksi niistä ovat
"Start, Stop, Continue, More of, Less of Wheel" ja "Glad, Sad, Mad".

Ensimmäisessä näistä piirretään ensin paperille pyörä, joka on jaettu viiteen
sektoriin. Yhdessä keskustellen kerätään sektoreihin asioita seuraavanlaisesti:
start-sektoriin asioita, joita tiimin tulisi alkaa tehdä, stop-sektoriin
asioita, joiden tekeminen tulisi lopettaa, continue-sektoriin asioita, joita
halutaan jatkaa, more of - ja less of -sektoreihin asioita, joita pitäisi tehdä
enemmän tai vähemmän. Näin saadaan tiimiltä palautetta ja kehitysehdotuksia
seuraavaa sprinttiä varten.

Glad, Sad, Mad -tekniikassa jokainen tiimin jäsen kirjaa ensin muistilapuille
huomioitaan kuluneesta sprintistä. Ne voivat olla esimerkiksi onnistumisia,
ongelmia tai yleisiä huomioita siitä, miten työt ovat sujuneet. Seuraavaksi
kukin tiimin jäsen esittelee lyhyesti lappunsa muulle tiimille. Valkotaulu
on jaettu kolmeen osaan: Glad, Sad ja Mad. Laput laitetaan sopivantuntuiseen
kohtaan taululla. Mad-sarake viittaa lähinnä tiimin ulkopuolisiin asioihin,
joilla on kuitenkin vaikutusta tiimin työskentelyyn. Tiimi äänestää, mitkä
lappujen aiheet otetaan keskusteluun. Lopuksi aiheista keskustellaan, pääpainona asiat,
joita voitaisiin parantaa seuraavaa sprinttiä varten.
